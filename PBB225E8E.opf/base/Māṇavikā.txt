[Māṇavikā](221b5) ’dul ba gźuṅ dam pa | bam po bźi bcu rtsa drug pa |

ma na bi ka’i mdo'i mdo bsdus pa ste |’dus pa bu ram chu daṅ ruṅ ba gñis ||(6) śa daṅ srin bu
pad pa rnam pa lṅa ||sra dro ba daṅ phyin lan byas pa daṅ ||myos pa dge bsñen na ba dge
sloṅ ba’o ||

mdor na |’dus pa daṅ ni ’on pa daṅ ||dmus loṅ daṅ yaṅ ri mo can ||gźon pa rnams ni ma gtogs
te ||lhag ma rnams ni ruṅ ba’o ||

saṅs (7) rgyas bcom ldan ’das la tshe daṅ ldan pa u pā lis źus pa | btsun pa bcom ldan ’das
kyis yul mtha’ ’khob tu ’dul ba ’dzin pa daṅ lṅas bsñen par rdzogs par ruṅ ṅo źes bka’ stsal
na | der bcu yod pa las ’dul ba ’dzin pa daṅ lṅas bsñen par rdzogs (222a1) par bgyis na
bsñen par rdzogs pa źes bgyi’am bsñen par ma rdzogs pa źes bgyi |u pā li de ni dge sloṅ du
bsñen par rdzogs pa źes bya ste | dge ’dun rnams ni ’das pa daṅ bcas par ’gyur ro ||btsun
pa bcom ldan ’das kyis chos (2) gos rñed la źag bcu las ’das na spaṅ ba’i ltuṅ bar ’gyur
źes bka’ stsal na | ji tsam gyis na ’on pas chos gos ’thob par ’gyur |gaṅ gi tshe rñed pa
na mthoṅ la lag pas reg gam paṅ du blaṅs par yaṅ gyur la ’di ni bdag gi gos so sñam du des
’du śes (3) bskyed pa de lta bu ni ’on pas gos thob par gyur pa’o ||ji tsam gyis na dmus
loṅ gis gos thob par gyur ||gaṅ gi tshe des thos la lag tu blaṅs sam paṅ du blaṅs par gyur
la ’di ni bdag gi gos so sñam du des ’du śes kyaṅ bskyed na de lta bu ni dmus loṅ gis gos
thob (4) par gyur pa’o ||saṅs rgyas bcom ldan ’das la u pā lis źus pa | phyed ri mo bris
la phyed ri mo ma bris pa la mchis su ruṅ ṅam |u pā li mi ruṅ ste | de’i steṅ du gdiṅ ba
gźan yod dam | de ste rñiṅs par gyur na ruṅ ṅo ||btsun pa bcom ldan ’das kyis ba la ’jus (5)
te kluṅ ma rgal cig ces bka’ stsal pa | bźon pa ma gtogs par gźan la ’ju źiṅ kluṅ rgal
du gnaṅ ṅam |gnaṅ ste | glaṅ ṅam | rta’am | ma he’am | g-yag la ’jus śiṅ kluṅ rgal na ñes
pa med do ||

mdor na |bu ram śiṅ daṅ źag bdun daṅ ||lan tshwa daṅ (6) ni ’bru mar ruṅ ||dge sloṅ gis ni ruṅ
bar byas ||mi ruṅ sar ni mi ruṅ ba’o ||

saṅs rgyas bcom ldan ’das la tshe daṅ ldan pa u pā lis źus pa | btsun pa bu ram chaṅ źag bdun
du byin gyis brlab tu ruṅ ṅam |u pā li ruṅ ṅo || ji srid du btuṅ bar bgyi | nam myos (7)
par mi ’gyur ba daṅ | zas daṅ ma ’dres pa daṅ | ma rñogs pa daṅ | bsṅal bar ma gyur ciṅ |
ñid kyi blo las ma gyur pa’o ||saṅs rgyas bcom ldan ’das la tshe daṅ ldan pa u pā lis źus
pa | btsun pa mi ruṅ ba’i tshil las lan tshwa btsos te ’tshal du ruṅ ṅam |u pā li (222b1)
mi ruṅ ṅo || thal bar ruṅ bar byas te | zos na ñes pa med do ||btsun pa mi ruṅ ba’i sman
las ’bru mar btsos pa ’tshal du ruṅ ṅam |u pā li mi ruṅ ste | mig gam | rna ba’am | sna la
bskus na ñes pa med do ||dge sloṅ raṅ gis me’am mtshon nam sen mos sa (2) bon du ’gyur ba
rnam pa lṅa po ruṅ bar bgyis na ruṅ bar bgyis pa źes bgyi’am | ’tshal du ruṅ ṅamruṅ ste mes
ruṅ bar bya ba ma gtogs te || gaṅ ruṅ bar byed pa de la ni sa bon ma ruṅ bar byas pa’i
ñes pa ’byuṅ bar ’gyur ro ||mi ruṅ ba’i sar śiṅ skyes la ruṅ ba’i sar ’bras bu (3) ltuṅ na
’tshal du ruṅ ṅam |u pā li mi ruṅ ṅo ||ruṅ ba’i sar śiṅ skyes la mi ruṅ ba’i sar ’bras bu
ltuṅ na ’tshal du ruṅ ṅam |u pā li ruṅ ste | źag ma lon par gyur pa’o ||

mdor na |ruṅ bar ’gyur ba’i sa gñis te ||bza’ bar bya ba ma yin daṅ ||mi yi ’o mar rig (4) pa
daṅ ||skyur po khu bar gyur pa’o ||

ruṅ ba’i sa na sa bon rnam pa lṅa po daṅ me mchis la mi ruṅ ba’i sar ruṅ ba bgyid pa mchis te
| me’am mtshon tam sen mos ruṅ bar bgyis na ruṅ bar bgyis pa źes bgyi’am ma bgyis pa źes
bgyi | byas pa źes bya’o || ’tshal du ruṅ ṅam | (5) u pā li mi ruṅ ṅo ||ruṅ ba’i sa na dge
sloṅ mchis te | ruṅ ba'i sar sa bon rnam pa lṅa po la me'am mtshon tam sen mos ruṅ bar bgyis
na bgyis pa źes bgyi'am | ma bgyis pa źes bgyi | byas pa źes bya'o || 'tshal du ruṅ ṅam
|u pā li ruṅ ste1 | mes mi ruṅ bar byas pa ma (6) gtogs te | gaṅ ruṅ bar byed pa la sa
bon gyi groṅ bśig pa’i ñes par ’gyur ro ||khur blaṅ ṅam | ma bsregs pa’am | khre’u’am | slo
ma’i naṅ du bźag ste ’tshal du ruṅ ṅam |u pā li mi ruṅ ṅo ||2mi’i ’o ma ’tshal du ruṅ ṅam
|u pā li mi ruṅ ste | mig sman du dgos pa ni (7) ma gtogs so ||dus ma lags par skyur po’i
khu ba ’tshal du ruṅ ṅam |u pā li ruṅ ṅo ||

mdor na |mi yi śa daṅ ched du ni ||bsad par gyur par śes pa daṅ ||mi ruṅ ba yi śa rnams daṅ
||’di rnams kun ni bza’ mi bya ||

saṅs rgyas bcom ldan ’das la tshe daṅ ldan (223a1) pa u pā lis źus pa | btsun pa mi’i śa ’tshal
du ruṅ ṅam |u pā li mi ruṅ ṅo || btsun pa noṅs pa cir ’gyur ñes pa sbom po’o ||mi’i śa
ma gtogs par de las ruṅ ba gźan rnams de’i phyir ched du bsad pa’i śa ’tshal du ruṅ ṅam ||u
pā li mi (2) ruṅ ṅo ||mi ruṅ ba’i śa rnams ’tshal du ruṅ ṅam | u pā li mi ruṅ ṅo ||

mdor na |srin bu pad pa daṅ ni śiṅ sta3 daṅ ||spal pa’aṅ bza’ bar mi bya ste ||gzugs pa de dag
thams cad ni ||bza’ bar bya ba ma yin no ||

saṅs rgyas bcom ldan ’das la tshe (3) daṅ ldan pa u pā lis źus pa | srin bu pad pa’i śa ’tshal
du ruṅ ṅam | u pā li mi ruṅ ṅo ||bya śiṅ sta mo’i śa ’tshal du ruṅ ṅam | u pā li mi ruṅ
ṅo ||sbal pa’i śa ’tshal du ruṅ ṅam | u pā li mi ruṅ ṅo ||gzugs pa dag gi śa ’tshal du ruṅ
ṅam | u pā li mi (4) ruṅ ṅo ||

mdor na |ruṅ ba dag daṅ ’dres pa daṅ ||źag bdun du yaṅ bza’ mi bya ||tshil bu daṅ yaṅ de bźin
te ||bu ram śiṅ daṅ sṅa dror sbyar ||

saṅs rgyas bcom ldan ’das la tshe daṅ ldan pa u pā lis źus pa | sṅa dro ba’i sman daṅ phyi dro
ba’i sman du bsres (5) na ’tshal du ruṅ ṅam | u pā li mi ruṅ ṅo ||phyi dro ba daṅ bdun
par bsres na ’tshal du ruṅ ṅam | u pā li mi ruṅ ṅo ||bdun pa daṅ nam ’tsho’i bar du bsres
na ruṅ ṅam | u pā li mi ruṅ ṅo ||btsun pa de ñid sṅa dro ba lags la de ñid phyi dro ba daṅ
bdun pa daṅ | nam (6) ’tsho’i bar du ruṅ ṅam |u pā li ruṅ ste4 5 | bu ram śiṅ ni sṅa dro
ba la | de’i ’og tu khu ba btsir ba ni phyi dro pa’o || de’i ’og tu khu ba bskol te bu ram
du byas pa ni bdun pa’o || de’i ’og tu bdun pa bsregs pa ni nam ’tsho’i bar du ba’o ||

de ñid la sṅa dro ba daṅ | de ñid (7) bdun pa daṅ | de ñid la nam ’tsho’i bar du bar ruṅ ṅam
|

ruṅ ste śa ni sṅa dro ba’o || de’i ’og tu btsos pa’i źag ni bdun pa’o || bdun pa de'i 'og tu
bsregs pa'i thal ba ni nam 'tsho'i bar du ba'o ||

mdor na |de ltar byin len byas pa daṅ ||de yaṅ byin gyis ma brlabs (223b1) daṅ ||nad pa nad
kyis gzir ba daṅ ||bsṅal ba’i btuṅ ba brgyad pa’o ||

sṅa dro ba’i sman ’di dag gźag par byin gyis brlab tu ruṅ ṅam |u pā li mi ruṅ ste | de bźin
du phyi dro ba daṅ | bdun pa daṅ | nam ’tsho’i bar du yaṅ mi ruṅ ṅo ||de bźin du byin len
ma (2) byas pa daṅ | naṅ du btsos pa daṅ | blaṅs pa daṅ mi ruṅ ba’i rnams ’tshal du ruṅ ṅam
| u pā li mi ruṅ ṅo ||tshul bźin pas blaṅs pa byin gyis ma brlabs pa de ’tshal du ruṅ ṅam
| u pā li mi ruṅ ṅo ||slar blaṅs pa daṅ byin gyis ma brlabs pa mi na bar ’tshal du ruṅ (3)
ṅam | u pā li mi ruṅ ṅo ||slar blaṅs pa daṅ byin gyis ma brlabs pa nad pas ’tshal du ruṅ
ṅam | u pā li ruṅ ṅo6 ||

de nas saṅs rgyas bcom ldan ’das la tshe daṅ ldan pa u pā lis źus pa | nad pa la ci stsal bar
bgyi | gaṅ gis nad pa la sos par ’gyur ba bcas (4) pa’i kha na ma tho ba de nad pa la byin
cig |bcom ldan ’das kyis btuṅ ba ni rnam pa ’di brgyad gnaṅ na de la rtsa ba’i bsṅal ba
daṅ | sdoṅ bu’i bsṅal ba daṅ | lo ma’i daṅ | me tog gi bsṅal bar ’dres na ’tshal du ruṅ ṅam
|u pā li ruṅ ṅo || ji srid du ruṅ | nam myos (5) par ma gyur | zas daṅ ma ’dres rñogs par
ma gyur | nam bsṅal ba’i bar du’o ||

mdor na |smyos par gyur daṅ byin gyis brlab ||gcig pu ’dug par gyur po daṅ ||gos la byin gyis
mi brlab pa ||mtshams kyi phyi rol dge ’dun gyi’o ||

smyon pa las gos blaṅ (6) bar bgyi’am | gsuṅs pa | kha cig las ni blaṅ bar bya | kha cig las
ni blaṅ bar mi bya’o ||gaṅ las blaṅ bar bgyi ||gaṅ la pha daṅ | ma daṅ | phu nu bo daṅ |
sriṅ mo yod pa’am | bdag gis khyim nas byin pa de ni blaṅ bar bya’o ||gaṅ las mi blaṅ bar
bgyi |gaṅ la (7) pha daṅ | ma daṅ | phu nu bo daṅ | sriṅ mo daṅ | raṅ gi khyim med pas phyin
pa de ni blaṅ bar mi bya’o ||smyon pa gaṅ nas bzuṅ ste chos gos byin gyis brlab par bgyi
|gaṅ gi tshe raṅ gi sems mal du phebs par gyur pa na’o ||btsun pa dge sloṅ gaṅ gcig pu gnas
na mchis pa (224a1) der mi dag gis dge ’dun gyi phyir gos phul ba de dge ’dun gyis mṅon
du bgo bar bgyi ba źig lags na dge sloṅ des gos rñed pa ji ltar bgyi |gsuṅs pa | u pā li
de’i phyir na dge sloṅ des sems ’di ltar skyed la tshig tu yaṅ ’di skad rjod cig | (2) gnas
’di na bdag gcig pu ’dug ste | gos ’di ni dge ’dun gyi phyir te dge ’dun gyis mṅon du bgo
bar rigs pa źig las bgos nas7 bdag dbaṅ ste byi dar bya’o || sba’o ||8byin gyis brlab par
bya ste | byi bdar byas sbas śiṅ byin gyis brlabs la de ltar byas na las (3) byas pa źes
bya’o ||dge sloṅ gźan dag gcig ’oṅs su zin kyaṅ de dag la skal ba ma byin cig | de ltar
ma byas na dge sloṅ de gcig pus gos de ma bkur cig | khyer na ’das pa daṅ bcas par ’gyur ro
||dge sloṅ de dag kyaṅ mtshuṅs par dbaṅ ba las de gcig (4) pus dge ’dun gyi phyir byin gyis
brlabs pa las mtshams kyi phyi rol du soṅ nas khyer na ñes byas su ’gyur ro ||de ste rku
sems su gyur na ’das pa daṅ bcas par ’gyur ro ||

mdor na |dge bsñen pa’i ni bu daṅ ste ||dbyar gnas mṅon du gyur pa daṅ ||’das daṅ (5) ma ’oṅs
dge sloṅ dag ||’di ltar dbyar ni źig par gyur ||

dge bsñen gyis bu sma phab par gyur na de las gos blaṅ bar bgyi’am | mi blaṅ bar bgyi |bcom
ldan ’das kyis bka’ stsal pa | de mi blaṅ ba źes bya’o ||gos ’di dbyar gnas pa’i dge ’dun
la phul na (6) yaṅ de dbyar gyi zla ba tha ma yaṅ ma yin la gnas der gtan pa yaṅ btiṅ bar
ma gyur te | dbyar gyi zla ba tha ma yaṅ ma yin la de gnas der gtan pa ma btiṅ du zin gyis
kyaṅ dbyar gnas pa’i rnams la gos de dbaṅ bar ’gyur ro ||gos ’di ni dge ’dun mṅon du gyur
pa (7) rnams kyi yin no źe na | de yaṅ dbyar gyi zla ba tha mar kyaṅ gyur || de gnas9 der
gtan pa yaṅ btiṅ bar gyur na zla ba’i tha ma yaṅ yin źiṅ gnas der gtan pa btiṅ bar gyur du
zin kyaṅ | gaṅ dbyar der ma gnas pa de dag kyaṅ gos de dbaṅ bar ’gyur ro ||gos ’di dge (224b1)
’dun mṅon sum du tshogs pa la phul bar gyur te | dge sloṅ gaṅ gnas ’dir lo phyi mar
gnas | yaṅ phyir gnas | gsum phyir gnas | de bźin du lo phyi ma bcu’i bar du gnas pa de dag
la dbul lo źe na | der dbyar gyi zla ba tha mar gyur la gtan pa (2) btiṅ bar kyaṅ gyur
to || de dbyar gyi zla ba tha mar gyur du zin kyaṅ gaṅ la byin pa de dag dbaṅ ste | sṅa ma’i
zla ba daṅ po daṅ gñis po nas bcu’i bar du rgyas par brjod do ||dge sloṅ dbyar gnas gnas
pa las dge ’dun gyi don cig la mtshams kyi phyi rol du soṅ (3) na de’i dbyar gyi skal ba
dbaṅ ba gaṅ nas stsal ||gaṅ gi don gyi phyir soṅ ba daṅ | gaṅ du riṅ du gnas par gyur pa’o
||dbyar źig pa la gos kyi skal pa stsal bar bgyi’am |kha cig la ni sbyin par bya’o || kha
cig la ni mi sbyin par bya’o ||gaṅ la stsal (4) par bgyi ||gaṅ la sṅa ma daṅ phyi ma yod
pa daṅ | gaṅ du riṅ du gnas par gyur pa la’o ||gaṅ la mi stsal bar bgyi |gaṅ la sṅa ma yaṅ
med la phyi ma yaṅ med pa daṅ | gaṅ riṅ du ma gnas par gyur pa’o ||

mdor na |nad pa yi ni don la ste ||nad g-yog tu (5) ni gyur pa daṅ ||ruṅ bar byas daṅ bslab
pa byin ||nor rnams ruṅ bar ji ltar bya ||

dge sloṅ nad g-yog bgyid pa de don cig la mtsham kyi slad rol du mchis pa daṅ | de mtshams kyi
slad rol du mchis pa’i ’og tu nad pa dus las ’das na nad g-yogs la gos rnams (6) stsal
bar bgyi’am mi stsal bar bgyi ||kha cig la ni sbyin par bya’o || kha cig la ni mi sbyin par
bya’o ||gaṅ la stsal bar bgyi | gaṅ nad pa’i don gyi phyir brel bar gyur pa de la ni sbyin
par bya’o || gaṅ raṅ gi don tam gźan gyi don la brel bar gyur pa de la ni mi sbyin (7)
no ||khyim pa źig nad pa’i g-yog bgyid na gos stsal bar bgyi’am mi stsal bar bgyi |gsuṅs pa
| mi sbyin te | dge sloṅ ma daṅ | dge slob ma daṅ | dge tshul ma yaṅ de bźin du mi sbyin
no ||See the next records (four and five records in the following)dge tshul pha źig nad g-yogs
bgyid na de la nad g-yog gi (225a1) gos stsal bar bgyi’am | mi stsal bar bgyi |gsuṅs
pa | sbyin par bya’o ||ji tsam źig stsal | kun daṅ yaṅ mñam par ro ||nad g-yog dbyar gnas
gźan du tshul du źugs pa źig na | de la nad g-yog gi gos stsal bar bgyi’am | mi stsal bar
(2) bgyi |bcom ldan ’das kyis bka’ stsal pa | sbyin par bya’o ||nad g-yog sus bgyi |mkhan
po daṅ | slob dpon daṅ | mkhan po gcig pa daṅ | slob dpon gcig pa daṅ | smra ba daṅ | kun
du smra ba daṅ | ston pa daṅ | lhan cig spyod pa daṅ | slob mas so ||(3) de ste med na dge
’dun gyis nad g-yog skos śig | de ste dge ’dun gyis kyaṅ nad g-yog ma bskos na ’das pa daṅ
bcas pa’o || nad g-yog gis kyaṅ nad pa’i nad g-yog ma byas na ñes byas su ’gyur ro || de
ste nad pas nad g-yog la chos bźin du bsgo ba ma mñan na ñes byas su (4) ’gyur ro || nad
pa la yaṅ de bźin no ||nad pa la ji srid du nad g-yo bgyi |ji srid nad pa śi ba’am | de ste
sos par gyur pa’i bar du’o || mi phan pa rnams spoṅ bar byed | phan pa’i rnams ni sgrub
par byed | don rnams kyaṅ ñams par mi byed pa bslab pa stsal bas (5) gaṅ nas bzuṅ źig gos
rnams byin gyis brlab par bgyi nam rñed na’o ||nor rnams ji ltar ruṅ bar bgyi |mi ruṅ ba
’dis ruṅ ba bsgrub par bya źiṅ na ba’i sman rnams gźag par bya’o sñam du’o ||

mdor na ||dge sloṅ gnas pa rnam bźi ni ||gnaṅ ba daṅ ni mas rnams daṅ ||(6) soṅ nas slar ’oṅs
spaṅ ba daṅ ||sbom po mu stegs can daṅ gsum ||

dge sloṅ gis sṅar yaṅ ma lags | slad kyis kyaṅ ma lags par gnas bźir dbyar cig car tshul du
yaṅ źugs la noṅs par kyaṅ mi ’gyur ba mchis sam |yod de | de ’di ltar dge sloṅ (7) de khri’am
re lde’am ra goṅ yaṅ ruṅ ste | gnas bźi’i mtshams su mnan nas dbyar tshul du źugs na tshul
du źugs pa źes kyaṅ bya ste | ñes pa yaṅ med do ||de’i gos kyi bgos skal gaṅ nas ’thob
|thams cad nas so ||dbyar gyi ras chen tshad las chuṅ ṅu ’chaṅ na de’i (225b1) noṅs pa gaṅ
lags |gsuṅs pa | ñes byas su ’gyur ro || de bźin du g-yan pa dgab pa daṅ ’diṅ ba yaṅ de
bźin no ||soṅ nas slar mchis pa’i gos kyis gtan pa gdiṅ na gtan pa btiṅ ba źes bgyi’am |
ma btiṅ ba źes bgyi |gsuṅs pa | gtan pa ma (2) btiṅ ba źes bya’o ||gos de gaṅ lags | lam phran
nas10 rñed pa’o ||spaṅ ba byuṅ ba’i gos rnams bgos na de’i ltuṅ ba gaṅ lags |gsuṅs pa
| ñes byas so ||mu stegs can gyi rgyal mtshan gos ma mchis pa daṅ | ’ol ba’i sgro daṅ | skra’i
la ba daṅ gsum (3) ’chaṅ na de’i ltuṅ ba gaṅ lags |ñes pa sbom por ’gyur ro ||mu stegs
can gyi rgyal mtshan gsum po ma gtogs par mu stegs can gyi rgyal mtshan gźan ’dzin na cir
’gyur |bcom ldan ’das kyis bka’ stsal pa | ñes byas so ||

’dul ba gźuṅ dam pa las | (4) ma na bi ka ba’i sgo daṅ po ste rdzogs s+ho || ||

mdor bsdus par na |rñiṅs pa gdiṅ daṅ riṅs pa gsum ||gzu bo’i ñes pa ji tsam gyis ||ko śam bis
ni ji ltar las byas pa ||las daṅ gzu bo rjes su bsgrags ||bsdigs pa bsdus nas bsgrags pa’o
||

mdor (5) na ||rñiṅs pa sar pa gñis po daṅ ||kha dog can daṅ ma bźag pa ||mi ruṅ daṅ yaṅ de bźin
te ||yoṅs spyad daṅ ma bgos ruṅ ba’o ||

btsun pa bcom ldan ’das kyis gos rñiṅs pa gtan par btiṅ na gtan par ma btiṅ ba’o11 źes gsuṅs
na | gos rñiṅs pa (6) gaṅ lags |gos gaṅ yaṅ gtan par btiṅ par gyur pa’o ||bcom ldan ’das
kyis gos sar pa gtan par btiṅ na gtan pa btiṅ ba yin no źes gsuṅs | gos sar pa gaṅ lags |gos
gaṅ sṅar gtan par ma btiṅ ba’o ||bcom ldan ’das kyis gtan pa btiṅ ba’i (7) dge sloṅ gis
gos len pa’i tshe sems gsum bskyed par bya’o || thog mar ’gro bar bya’o || gaṅ gi tshe mthar
phyin na skud kham gsum tsam yaṅ drubs la | sems rnam pa gsum yaṅ bskyed par bya’o ||’khru
ba daṅ | ’dra ba daṅ | btso ba daṅ | dkyil ’khor phyed daṅ gsum (226a1) pa yaṅ byos śig
ces gsuṅs na | gtan pa btiṅ bas sems rnam pa gsum bskyed na gtan pa btiṅ źes bgyi’am |
de ste gos ’di ni dge ’dun gyi gtan par gtiṅ ste | bdag gis źes sems rnam pa gñis bskyed par
bgyi |sems de ltar rnam gñis (2) bskyed de gtan par btiṅ na gtan pa gdiṅ ba la ñes byas
su ’gyur ro ||spaṅ ba’i gos gtan par btiṅ na gtan par btiṅ bar mi ’gyur ro źes gsuṅs na |
spaṅ ba’i gos gaṅ lags |źag bcu las ’das pa’am | nub gcig bral bar gyur pa’o ||mi ruṅ ba’i
gos gtan par (3) btiṅ na gtan par btiṅ ba ma yin no źes gsuṅs na | mi ruṅ ba’i gos gaṅ lags
| gos gaṅ rgyu mi ruṅ bar gyur ba’o ||btsun pa bcom ldan ’das kyis gos bgos pa rñiṅ pa
gtan pa btiṅ na gtan par btiṅ ba ma yin no źes gsuṅs na | gos rñiṅ pa bgos pa de gaṅ lags
| (4) gos gaṅ dge sloṅ gis rtag tu bgos pa’o ||ma bgos pa’i gos gtan par btiṅ na gtan par
btiṅ ba yin no źes gsuṅs na | ma bgos pa’i gos gaṅ lags ||gos gaṅ rgyu las gsar du btags
pa’o ||ma bgos pa ruṅ ba’i gos gtan par btiṅ na gtan par btiṅ (5) ba yin źes gsuṅs na | ma
bgos pa ruṅ ba’i gos gaṅ lags |

gos gaṅ khod daṅ ldan pa de gtan par btiṅ na gtan par btiṅ ba źes bya’o ||

mdor na |ma btiṅ bar ni dge ’dun bye ||btiṅ nas bye bar gyur pa ni ||phyogs gcig pa ni gaṅ gis
bgyi ||zin par bya bar (6) gyur ba’o ||

btsun pa gtan pa ma btiṅ ba’i gnas su dge ’dun bye nas de dag las phyogs gcig gam phyogs gñis
bas gtan pa btiṅ na gtan pa btiṅ ba źes bgyi’am | u pā li gtan pa btiṅ ba źes bya’o ||de
thams cad kyis12 ci gtan pa btiṅ ba źes bgyi’am | u (7) pā li ma yin te | gaṅ gis btiṅ ba
de dag la ni btiṅ ba źes bya’i gaṅ gis ma btiṅ ba de dag ni gtan pa ma btiṅ ba źes bya’o
||btsun pa btiṅ ba’i gnas su dge ’dun bye nas de dag las phyogs gcig pa’am phyogs gñis pos
kyaṅ ruṅ gtan pa phyuṅ na13 gtan pa phyuṅ ba źes (226b1) bgyi’am | u pā li phyuṅ ba’o ||ci
thams cad kyis phyuṅ ba źes bgyi’am | u pā li ma yin te | gaṅ gis gtan pa phyuṅ ba de dag
la ni phyuṅ ba źes bya | gaṅ gis ma phyuṅ ba de dag la ni gtan pa phyuṅ ba źes mi bya’o
||dge ’dun phyogs daṅ | phyogs ma yin par bye ste mchis na (2) gaṅ gis gtan pa gdiṅ bar bgyi
| bcom ldan ’das kyis bka’ stsal pa | chos bźin smra ba rnams kyis so ||btsun pa gos ma
lags par dge ’dun gyi gtan par btiṅ na gtan par btiṅ ba źes bgyi’am | gtan par ma btiṅ bźes
bgyi | u pā li ma btiṅ ba źes bya’o ||(3) btsun pa gos zin nas gtan par btiṅ na gtan pa
btiṅ ba źes bgyi’am | u pā li btiṅ ba źes bya’o ||

mdor na |sems gsum bskyed daṅ bag yaṅs daṅ ||rkyen daṅ gtan pa de yi don ||u pā li gnas brel
ba’o ||

gtan pa btiṅ ba’i dge sloṅ gis mjug tu khab so ’dub (4) ba’i tshe sems gsum bskyed par gyis
śig ces gsuṅs na | de gaṅ lags |gos ’di dge ’dun gyi gtan par gdiṅ bar bya’o || gos ’di ni
gdiṅ ṅo || gos ’di ni btiṅ ṅo źes brjod do ||gtan pa gdiṅ ba de ltar sems gsum bskyed na
gtan pa btiṅ ba źes bgyi’am | (5) ma btiṅ bźes bgyi’am |btiṅ ba źes bya’o ||’on kyaṅ sems
bskyed pa rnam pa gñis ni sṅa ma bźin du gyis śig | sems de gñis ma bskyed na cir ’gyur |gtan
pa btiṅ ba źes ni bya ste | gtan pa gdiṅ ba ni ñes byas su ’gyur ro ||gtan pa btiṅ ba’i
gnas su (6) rkyen dus bag yaṅs su ’gyur | lṅa ste | gos ci rñed ’chaṅ yaṅ ruṅ ba daṅ | sbyar
ma med bźin du groṅ du ’jug pa daṅ | ’dus śiṅ za ba daṅ | yaṅ yaṅ za ba daṅ | ma bsgo
bar spyod pa daṅ | steṅ gos daṅ | mthaṅ gos kyis ljoṅs spyod du ’gro ba’o ||btsun pa rgyu
(7) du rkyen dus na sbyar ma bźag kyaṅ ’bral bar mi ’gyur | lṅa ste | ji ltar ’dul ba las
’dus par ’byuṅ ba bźin du dbyar gyi ras chen gźag pa’aṅ de bźin no ||gtan pa źes bgyi ba’i
don ji lta bu lags | gtan pa źes bya ba ni gos la bya ste | gos gaṅ dge ’dun gyi14 gtan
(227a1) par gdiṅ ba’o ||btsun pa bcom ldan ’das kyis u pā li khyod gnas brel ba’o źes gsuṅs
pa’i don ji lta bu lags | gnas gaṅ na gos rñed par gyur pa ni brel ba źes bya’o ||

mdor na |brtad daṅ zla ba gsum pa daṅ ||dus daṅ źig pa gyur pa (2) daṅ ||gaṅ zag lṅa daṅ ma
lta bu ||gaṅ zag gsum gdiṅ ba ’byin pa tha ma’o ||

brtad pa’i gos gtan par btiṅ na gtan pa btiṅ ba yin no źes gsuṅs na | brtad pa’i gos gaṅ lags
| źag ’di tsam na skabs ’byed par ’gyur ba’i tshe rñed pa’o ||zla ba gsum (3) ’das nas gos
rñed pa de gtan par btiṅ na gtan par btiṅ ba yin no źes gsuṅs na | zla ba gsum ’das pa’i
gos gaṅ lags |gźi na ’khod pa 15 rnams kyis ni bcwa lṅa gyur | blo bur du yaṅ dge sloṅ maṅ
źig lhags te de dag lta ba mthun pa yoṅs su dag pa de dag (4) gi ni ñin par bcu bźir gyur
la | de ste gźi na ’khod pa ltar glo bur du lhags pa’i rnams byed na ni de’i tshe gos gaṅ
rñed la de zla ba gsum ’das nas rñed pa’i gos yin te | de gtan par btiṅ na gtan par btiṅ
ba źes bya’o ||dus kyi gos gtan par btiṅ na gtan par btiṅ ba (5) yin no źes gsuṅs na | dus
kyi gos gaṅ lags | gos gaṅ dbyar gyi zla ba tha ma la rñed pa’o ||gos źigs pa gtan par
btiṅ na gtan par btiṅ ba ma yin no źes gsuṅs na | gos źigs pa gaṅ lags | gaṅ dge sloṅ gi lus
las deṅs pa’o ||16gaṅ zag lṅas (6) gtan pa btiṅ na gtan pa btiṅ ba ma yin te | lṅa gaṅ
źe na |dbyar med pa daṅ | dbyar źig pa daṅ | dbyar phyi mar źugs pa daṅ | spaṅs pa daṅ | rjes
su phyogs pa’o ||ma lta bu’i gźi las rnam pa ’di brgyad kyis na gtan pa phyuṅ bar ’gyur
ro || mthun (7) par gzuṅ ba gaṅ | tha ma gñis kyi cha ma gtogs pa’i lhag ma rnams ni mthun
par gzuṅ ba ma yin no ||bźi las ñuṅ bas gtan pa btiṅ na gtan pa btiṅ ba źes bgyi’am | ma
btiṅ ba źes bya’o || de bźin du bźi po khyim pa’am | de bźin gśegs pa (227b1) la ṅan sems
kyis khrag phyuṅ ba’i bar daṅ | bźi pos gtan pa btiṅ na btiṅ ba ma yin no ||gaṅ gi ñin par
gtan pa btiṅ na de’i ñin par gsol ba daṅ las ma bgyis par phyuṅ bar ’gyur ba mchis sam
|yod de | de ’di ltar gźi na gnas pa’i rnams kyis tshes bcu (2) drug la gtan pa btiṅ ba daṅ
| glo bur du dge sloṅ maṅ źig lhags te | de dag kyaṅ yoṅs su dag la lta ba mthun | gnas
mthun te de dag gis ni de ñin par tshes bcwa lṅa yin te | de na gźi na ’khod pa rnams kyis
kyaṅ de dag de ltar byas te de’i ñin par gso sbyin byas (3) na gsol ba daṅ las ma byas par
gtan pa phyuṅ bar ’gyur ro ||

mdor na |ji tsam gyis ni dge ’dun la ||de yi tshul la rnam pa gsum ||gźan gyis gźan la bde ba
daṅ ||dge sloṅ rnams kyi gso sbyin no ||

ji tsam gyis na dge ’dun gyi dbyen bgyis pa’i gaṅ zag (4) lags |de bźin gśegs pa’i ñan thos
’dus pa’i dge ’dun phye na mnar med pa’i kha na ma tho ba thob par ’gyur la de mtshams med
pa’i kha na ma tho ba’i las su yaṅ ’gyur ro ||u pā li ’di lta ste | dge sloṅ gis chos ma
yin pa la chos bźin ma yin pa’i ’du (5) śes kyis rgyas par te rnam pa bcwa brgyad du ji ltar
’dul ba las ’byuṅ ba bźin no ||gaṅ dge ’dun gyi dbyen bgyis pa de thams cad dge ’dun ’khrugs
pa lags sam | gaṅ dge ’dun ’khrugs pa de thams cad dge ’dun gyi dbyen lags |dge ’dun
gyi dbyen yin la (6) ’khrug pa ma yin par ’gyur pa rnam pa bźir sbyar ba yaṅ yod do ||dge
’dun gyi dbyen yin la ’khrug pa ma yin par ’gyur ba gaṅ źe na |de ’di ltar dge ’dun phye
bar ni gyur la dge ’dun gyi dbyen du ’gyur ba’i dṅos po bcu bźi ni ma bzuṅ bar gyur pa’o ||
de ni dge (7) ’dun phye ba yin te dge ’dun ’khrug pa ni ma yin no ||dge ’dun ’khrugs par
gyur la dge ’dun phye ba ma yin pa gaṅ źe na |de 'di ltar dge 'dun gyi dbyen du 'gyur ba'i
dṅos po bcu bźi bzuṅ bar gyur pa de ni dge 'dun 'khrugs par gyur gyi dge 'dun gyi dbyen
ma yin pa’o ||dge 'dun 'khrugs la dge 'dun bye bar yaṅ gyur pa ni | de 'di ltar dge 'dun phye
bar yaṅ gyur la dbyen du 'gyur ba'i dṅos po bcu bźi yaṅ śin tu ṅes par bzuṅ ba de ni dge
'dun phye la dge 'dun 'khrugs par gyur pa’o ||dge (2) ’dun gyi dbyen yaṅ ma yin la ’khrugs
par yaṅ ma gyur pa gaṅ źe na | rnam pa de dag ma gtogs pa’o ||gaṅ dge ’dun bye ba’i dge
’dun de thams cad tha dad du gyur pa lags sam | gaṅ dge ’dun tha dad du gyur pa de thams
cad dge ’dun bye ba lags |dge ’dun (3) bye la dge ’dun tha dad du ma gyur ba’aṅ yod de |
rnam pa bźir sbyar ro ||dris pa | dge ’dun bye la dge ’dun tha dad du ma gyur pa gaṅ źe na
|de ’di ltar dge ’dun bye bar ni gyur na dge ’dun gnas tha dad pa’am | gos tha dad du gyur
pa med pa de ni dge ’dun bye mod kyi (4) dge ’dun tha dad du gyur pa ma yin no ||dge ’dun
tha dad du gyur la dge ’dun ma bye ba gaṅ źe na |’di ltar dge ’dun gñis tha dad du gyur
pa nas rgyas par te | dge ’dun bye bar ma gyur pa’i bar du dge ’dun tha dad du gyur mod kyi
ma bye ba’o ||dge ’dun bye la dge ’dun tha (5) dad du’aṅ spyod pa gaṅ źe na |de ’di ltar
dge ’dun de dag bye bar yaṅ gyur la | dge ’dun gñis su gnas kyis tha dad pa’am | mtshams
kyis tha dad pa’am | rñed pa tha dad pa’am | gos tha dad par spyod par gyur pa de ni dge ’dun
bye la dge ’dun tha dad du gyur pa (6) yin no ||dge ’dun bye ba’aṅ med la dge ’dun tha
dad du’aṅ gyur pa yaṅ ma yin pa gaṅ źe na | rnam pa de lta bu ma gtogs pa’o ||gaṅ dge ’dun
bye ba de thams cad dge ’dun so sor gyur pa lags la gaṅ dge ’dun so sor gyur pa de thams
cad dge ’dun bye bar (7) ’gyur ram |dge ’dun bye la dge ’dun tha dad du gyur pa’aṅ ma yin
pa’aṅ yod de | de yaṅ rnam pa bźir sbyar ro ||dge ’dun bye la tha dad du gyur pa ma yin pa
gaṅ źe na |de ’di ltar dge ’dun bye bar gyur kyaṅ dge ’dun gñis gnas las so so’am | gos
las (228b1) so sor spyod pa med pa de ni17 dge ’dun bye mod kyi dge ’dun tha dad du gnas pa
ma yin no ||dge ’dun tha dad du gyur ciṅ dge ’dun ma bye ba gaṅ źe na |de ’di ltar dge ’dun
gñis gnas daṅ mtshams daṅ rñed pa so sor gyur pa de ni dge ’dun tha dad du gyur ciṅ dge
’dun bye ba ma yin (2) pa’o | |dge ’dun bye la dge ’dun tha dad du gyur pa gaṅ źe na |de
’di ltar dge ’dun bye bar yaṅ gyur la | gñis gnas tha dad du ’khod pa la sogs pa sṅa ma bźin
no ||dge ’dun bye ba’aṅ ma yin la dge ’dun tha dad du gnas pa yaṅ ma yin pa gaṅ źe na
| rnam pa de lta bu (3) ma gtogs pa’o ||dge ’dun bye nas tha dad du spyod pa las phyogs gcig
gam gñis pos mtshams bkrol na bkrol ba źes bgyi’am |de ste chos bźin smra bas bkrol na
ni bkrol ba źes bya’o ||dge ’dun phye nas phyogs so sor gnas śiṅ ’khod na dge sloṅ ma rnams
(4) kyis gso sbyin bgyi’am | bya’o || de ci’i phyir źe na | dge sloṅ ma daṅ dge sloṅ rnams
so sor gnas pa’i phyir ro ||

mdor na |gzu bo las ni gñis su bya ||spaṅs pa de yaṅ grogs med pa ||spaṅs par gyur ba mi śes
na ||rjes su phyogs daṅ spyod pa daṅ ||dbyen byed (5) rjes su ’jug pa’o ||

dge ’dun phye nas phyogs daṅ phyogs ma yin par gnas na gzu bo rnams kyis ji lta bur bgyi |mtshams
kyi phyi rol du doṅ la gso sbyin byos śig |dge ’dun bye nas phyogs daṅ phyogs mtshams
par ’khod nas dge sloṅ ma la bston pa sus bgyi |chos (6) bźin smras pas so || de ste chos
bźin smra ba gzu bo rnams kyis mtshams kyi phyi rol du deṅ la ston cig |spaṅs pa’i rjes
su phyogs na ñes pa cir ’gyur |gñis la ni ñes byas so || gcig la ni ltuṅ ba’o ||spaṅs pa daṅ
spaṅs pa grogs dag bcas pa źes bgyi’am | grogs (7) ma mchis bźes bgyi |spaṅs pa ni thams
cad kyaṅ gcig pu ste gñis su ma yin pa grogs med pa źes bya’o ||spaṅs pa daṅ lhan cig tu
spyod par bgyi’am | mi spyad par bgyi | spaṅs pa ni thams cad daṅ lhan cig tu mi spyad par
bya’o ||gaṅ spaṅs par ma ’tshal na de daṅ (229a1) lhan cig spyod par bgyi’am | gaṅ la spaṅs
par mi śes na de daṅ lhan cig gnas | lhan cig spyad kyaṅ ñes pa med do ||ñe bar phyogs
pa daṅ ñe bar ma phyogs pa lhan cig tu spyod na ñes byas su ’gyur ro || ñe bar ma phyogs
pa daṅ ñe bar phyogs pa daṅ (2) lhan cig tu spyod na ñes byas su ’gyur ro || dbyen byed pa’i
rjes su phyogs pa gaṅ zag bźi yod na dge ’dun bye ba źes bya’o ||ji tsam gyis na dge ’dun
gyi dbyen du ’gyur | skye bo bźi dbyen byed pa’i rjes su phyogs par gyur pa’o ||

mdor na |de ’dra ba daṅ dad pa daṅ ||(3) chos daṅ chos bźin ’dra ba daṅ ||ñes las dbyuṅ ba spaṅs
pa daṅ ||dbyen par mthoṅ daṅ yan lag go ||

btsun pa bcom ldan ’das kyis de ’dra ba’i dge sloṅ spaṅ bar ma byed cig ces gsuṅs na | de ’dra
ba’i dge sloṅ gaṅ lags |dge sloṅ gaṅ grags pa | bsod (4) nams che ba | maṅ du thos pa’o
|| mdo sde ’dzin pa | ’dul ba ’dzin pa | ma lta bu ’dzin pa | g-yog maṅ ba | ’khor maṅ ba
| de lta bu ni de ’dra ba’i dge sloṅ źes bya’o ||de ’dra ba’i dge sloṅ spaṅs na ltuṅ ba cir
’gyur |18 ñes byas so || de ste dbye ba’i de gaṅ lags19 |de la (5) dad pa’i dge sloṅ źes
ni ṅas dgoṅs te gsuṅs na dad pa’i dge sloṅ gi tshig bźin du ñes pa chos bźin slar byos śig
| bram ze dad pa zer ba ltar | dge sloṅ gis ñes pa chos bźin ma byas na ñes byas su ’gyur
ro ||chos bźin du smra ba'i dge sloṅ stan gyi bar du 'dug śig ces gsuṅs na chos bźin du
smra ba gaṅ lags |gaṅ ñes pa gcig la gcig pu20 sñol ba daṅ | ’byuṅ bar stsol pa daṅ | phyag
’tshal bar ston pa’o ||dge ’dun bye nas phyogs ma yin par gnas na | gtan pa btiṅ ba sus
dbyuṅ bar bgyi |chos bźin du smra ba (7) dag gis dbyuṅ ṅo ||spaṅs pa’i dge sloṅ dag spu ñal
ba daṅ | dbyuṅ bar stsol pa daṅ | phyag ’tshal bar ston par bgyid na | de dag sus bzod
par gsol bar bgyi |gaṅ spaṅs pa daṅ rjes su soṅ bas so ||śā ri’i bu mal stan rnams ni rigs
par ’gos (229b1) śig ces gsuṅs na | rigs pa de gaṅ lags |de ni phyogs gcig tu rigs par byas
pa’o ||skra brgyar gyes pa’i yan lag gi dum bu tshol la sbyor cig | so sor dbye bar ni
ma byed cig ces gsuṅs na de skad du gsuṅs pa’i don gaṅ |yan lag gi dum bu ni (2) dad pa blaṅ
ba’o || yan lag btsal bar bya | dum bu btsal bar bya | dge ’dun ’dus pa btsal bar bya’i
dbyen du ’gyur ba la ni ’jug par mi bya’o ||

mdor na |kau śām bī yi phyogs gñis daṅ ||gso sbyin daṅ ni chos gos daṅ ||kau śām bī yi phyogs
gcig daṅ ||(3) yaṅs pa can gyi gzu bo ste ||gzu bos kyaṅ ni phyogs gñis su ||yaṅs pa can
gyi gzu bo’o ||

kau śām bī’i phyogs gñis po gcig tu ’dus nas gso sbyin la źugs na gzu bo rnams kyis ji ltar
’tshal cig | mtshams kyi phyi rol du deṅ la gso sbyin byos śig | kau śā ma (4) bī’i phyogs
gñis ka gcig tu ’dus śiṅ ’khod pa la de na mi źig gis dge ’dun la gos phul na de gaṅ dbaṅ
|gnas brtan gaṅ na ’dug pa dbaṅ ṅo ||phyogs gcig na ni gnas brtan mchis | phyogs gcig na
ni gnas brtan ’og ma mchis na gaṅ dbaṅ |de gñis (5) las gaṅ la chu rgyun brims pa de dbaṅ
ṅo ||thams cad kyis ji ltar bgo bar bgyi |gaṅ la thob pa de rnams la rim bźin du’o ||yul yaṅs
pa can daṅ kau śām bī pa gñis lhan cig gso sbyin bgyid na bgyis pa źes bgyi’am | u pā
li ma yin no ||gzu bo rnams kau śām (6) bī pa daṅ gso sbyin bgyis na bgyis pa źes bgyi’am
| u pā li ma yin no ||gzu bo rnams yaṅ pa can pa daṅ dag gso sbyin bgyis na bgyis bźes bgyi’am
| u pā li ma yin no ||

mdor na |gaṅ gis dus su bye bar gyur ||sriṅ mo rnams la’aṅ rjes bsgrags pa ||

(7) phyogs daṅ dge sloṅ ma'i21 dge 'dun daṅ | gaṅ gi dus su kau śām bī’i dge ’dun rnams bye
bar gyur |gaṅ gi tshe de dag22 mtshams kyi naṅ du gso sbyin tha dad du byas pa na’o ||gaṅ
gis dus su dge sloṅ gaṅ gis | kau śā ma bī’i dge sloṅ phye |chos bźin smra ba ma yin pa dag
(230a1) gis te | mtshams kyi naṅ du lhan cig gnas pa las gso sbyin tha dad du byas pas so
||dge sloṅ ma’i dge ’dun kyaṅ phye nas tha dad du gnas pa źes bya’o ||ci dge sloṅ ma’i dge
’dun bye ba la zla ba phyed phyed ciṅ luṅ bstan par bgyi’am |bcom ldan (2) ’das kyis bka’
stsal pa | bstan par mi bya ste | sriṅ mo’i rnams mthun par gyis śig ces sṅar bsgo bar
bya’o ||rnam pa gñis kyi phyir dge ’dun bye ba rjes su bsgrags pa daṅ tshul śiṅ brims pa lags
so źes gsuṅs na | gaṅ gis dbye źiṅ gnod par brtsams te rjes (3) su bsgrags sam tshul śiṅ
brims pa las blaṅs na | dge ’dun bye ba źes bgyi’am | u pā li ma yin no ||las bgyid pa
la cir ’gyur ||dbyen gyi ’khor du gtogs pas na de ste dge ’dun thams cad kyis na dge ’dun
thams cad kyaṅ ’das pa daṅ bcas par ’gyur ro ||(4) phyi rol na dge sloṅ ma’i dge ’dun phyogs
daṅ phyogs ma yin pas gnas par gyur na de dag la zla ba phyed phyed ciṅ luṅ bstan pa stsal
bar bgyi’am | dge sloṅ ma’i dge ’dun kyaṅ bye bar ’gyur gyis sbyin par bya’o ||yaṅs pa
can gyi dge sloṅ ma rnams la luṅ bstan par (5) bgyi ba las de na kau śām bī yaṅ mchis par
gyur na de dag las ji lta bur bstan par bgyi |mtshams kyi phyi rol du soṅ la bstan par bya’o
||

mdor na |gcig gis gcig la spaṅs pa daṅ ||gñid kyis log nas spaṅs pa daṅ ||gźan dag gis kyaṅ
gaṅ zag (6) la||tshul bźin du yaṅ ma byas pa’o ||

btsun pa bcom ldan ’das kyis chos bźin ma yin pas byas la ma ’dus pa daṅ | chos bźin ma yin
la ’dus pa daṅ | chos bźin ma yin pa daṅ ’dra ba la ’dus pa daṅ | chos bźin ma yin pa daṅ
’dra ba la ma ’dus (7) ba’o źes gsuṅs na | chos bźin ma yin par bgyis na ma ’dus pa gaṅ lags
|bsdigs pa’i las bya bar rigs pa las spaṅs nas ma ’dus pa23 ste | de ltar na chos bźin
ma yin par byas la ma ’dus pa’o ||chos bźin ma yin pa la ’dus pa gaṅ źe na |(230b1) bsdigs
pa’i las su rigs pa la spaṅs la ’dus par yaṅ gyur pa ste | de ltar na chos bźin ma yin pa
la ’dus pa’o ||chos bźin ma yin pa daṅ ’dra ba la ma ’dus pa gaṅ źe na |spaṅ bar rigs pa
la thog mar rjes su bsgrags te | de’i ’og tu gsol pa byas nas spaṅs (2) na de ni chos bźin
ma yin pa daṅ ’dra ba la ma ’dus pa’o ||chos bźin ma yin pa daṅ ’dra ba la ’dus pa gaṅ źe
na |spaṅs par rigs pa la sṅar rjes su bsgrags te | de’i ’og tu gsol ba byas te spaṅs la ’dus
bar yaṅ gyur pa ste | de ni chos bźin ma yin pa daṅ ’dra ba (3) la ’dus pa’o ||chos bźin
du ma ’dus pa gaṅ źe na |spaṅs par rigs pa spaṅs la ma ’dus par kyaṅ gyur pa ste | de ni
chos bźin du ma ’dus pa’o ||gcig gis gcig spaṅs na ñes byas su ’gyur ro ||gcig gis gñis
sam maṅ po spaṅs nas bźi’i bar (4) ni bskor ciṅ bsdu bar bya’o ||bźis bźi spaṅs na dbyen gyi
’khor du gtogs pa’i ñes pa sbom por ’gyur ro ||dge ’dun thams cad gñid kyis log pa la dge
sloṅ spaṅs na spaṅs pa źes bgyi’am | de ste gsol pa byas nas ñal te spaṅs na ni spaṅ pa
źes bya’o || (5) de ste sṅar ñal la phyis gsol ba byas na spaṅs pa źes mi bya’o ||las gźan
du bsgrags la gźan du spaṅs na spaṅs pa źes ni bya ste | dge ’dun thams cad kyis mi śes
na dbyen gyi ’khor du gtogs pas las byed pa la ñes pa sbom por ’gyur ro || de ste dge (6)
’dun thams cad kyis śes na dge ’dun thams cad ’das pa daṅ bcas pa’o ||dge sloṅ bźi pas ñuṅ
bas spaṅs na spaṅs pa źes bgyi’am |u pā li ma yin te | khyim pa nas de bźin gśegs pa la ṅan
sems kyis khrag phyuṅ ba’i bar du de dag gis graṅs (7) su bskaṅ ste | dge sloṅ spaṅs na
spaṅs pa źes mi bya’o ||

mdor na |las la phyin daṅ bzlog pa daṅ ||ñal ba sñoms par źugs pa daṅ ||dge sloṅ gcig la bsgo
ba daṅ ||lṅa pos spaṅ bar mi bya’o ||

btsun pa bcom ldan ’das kyis dge sloṅ ji (231a1) sñed las la phyin ciṅ mṅon du gyur la dad pa
blaṅ bar rigs pa’i rnams la dad pa’aṅ blaṅs par gyur | gaṅ gis bzlog par byas na yaṅ bzlog
par brtsan pa’i dge sloṅ dag kyaṅ mṅon sum du gyur la dgag pa’aṅ med | bzlog pa’aṅ med
do || źes (2) gsuṅs na | dge sloṅ las la phyin pa ni gaṅ lags |dge sloṅ bźi ’dus nas las bya
ba’i rigs pa la dge sloṅ yoṅs su dag pa thams cad la yaṅ mtshuṅs par gnas pa bźi tshogs
pa ni las la phyin pa’i | dge sloṅ lṅa ’dus nas bya ba daṅ | bcu ’dus nas bya ba daṅ | (3)
ñi śu ’dus nas bya ba rnams las la’aṅ phyin la dge sloṅ de dge kyaṅ yoṅs su dag pa lta ba
mthun pa rnams tshogs pa ni las la phyin pa źes bya’o ||gaṅ la bzlog pa lags |gaṅ gis24
bzlog pa brtsan pa ste sa la gnas pa la ni nam mkha’ la gnas pas bzlog pa mi brtsan no ||
(4) de bźin mtshams kyi phyi rol na ’dug pas mtshams kyi naṅ na ’dug pa la bzlog pa’aṅ mi
brtsan no || de bźin mtshams kyi phyi rol na 'dug pas mtshams kyi naṅ na 'dug pa la bzlog
pa'aṅ mi brtsan no ||u pā li brtsan pa ni dge tshul bslab pa ston pa’i tshe bdag la bslab
pa ma ston cig ces zer na de’i bzlog pa brtsan no || dge tshul bsñen par rdzogs par bya ba’i
tshe bdag la (5) bsñen par rdzogs par ma byed cig ces zer na yaṅ de’i bzlog pa brtsan no
|| chad pas gcad pa la chad pa gcod pa’i tshe bdag chad pas ma gcod cig zer ba daṅ | de
bźin du gźi nas bslaṅ ste yid mgu bar bya ba daṅ | dbyuṅ bar bya ba daṅ | de bźin du gaṅ zag
bcu (6) gñis bsgo ba thams cad kyis kyaṅ bzlog par brtsan no ||ñal ba spaṅs pa źes bgyi’am
|de ste gsol ba thos nas ñal na spaṅs ba źes bya’o || de sṅar ñal la gsol ba phyis byas
na ma spaṅs pa źes bya’o || sñoms pa la źugs pa yaṅ de bźin no || dge sloṅ gcig pu (7) źig
gis bsgo na’aṅ bzlog pa źes bya’o ||dge 'dun bye ste phyogs daṅ phyogs ma yin par gnas
pas phyogs gaṅ yaṅ ruṅ ba cig spaṅs pa na spaṅs pa źes bgyi’am | ma spaṅs pa źes bgyi |25gsuṅs
pa | ma spaṅs pa źes bya’o ||

mdor na |gzu bos graṅs su bskaṅs (231b1) ba daṅ ||chos min chos su bsgrags pa daṅ ||dge ’dun
dbus su bsgo ba daṅ ||bcas pa rnam par bsgo ba’o ||

gzu bos maṅ por bskaṅs te dge sloṅ gis spaṅs pa na26 spaṅs pa źes bgyi’am | ma spaṅs pa źes
bgyi |gsuṅs pa | spaṅs pa źes ni bya ste gzu (2) bo'i dṅos po ni med par ’gyur ro ||gaṅ cuṅ
zad chos bźin ma lags pa’i las de thams cad ma ’dus pa’i las sam | de ste gaṅ cuṅ zad ma
’dus pa’i las de thams cad chos bźin ma lags pa’i las źes bgyi’am |u pā li ma yin te | chos
bźin ma yin pa’i las (3) kyaṅ gźan la | ma ’dus pa’i las kyaṅ gźan no ||chos bźin ma yin
pa’i las la ma ’dus pa’i las ma yin pa gaṅ źe na |gaṅ la bya ba de mṅon sum du ma gyur |
gleṅs pa’aṅ med | dran par byas pa’aṅ gźan med dam ’char yaṅ ma bcug pa la byed pa daṅ |
dge sloṅ ji sñed (4) pa kun las la phyin ciṅ ’dus nas mṅon sum du gyur | dad pa blaṅ ba’i
rigs pa las dad pa yaṅ blaṅs nas gaṅ gis bzlog na bzlog pa la brtsan pa’i dge sloṅ rnams mṅon
sum du gyur kyaṅ dgag par mi byed | zlog par mi byed pa ’di ni chos bźin ma yin pa’i las
yin (5) la ma ’dus pa’i las ni ma yin pa’o ||ma ’dus pa’i las yin la chos bźin ma yin pa’i
las ma yin pa gaṅ źe na |gaṅ la bya ba mṅon sum du gyur la gleṅs | dran par byas | dam
’char bcug nas byed pa daṅ | dge sloṅ ji sñed las la byin par byed pa de thams (6) cad kyaṅ
ma ’dus | mṅon sum du ma gyur | dad pa blaṅ ba’i rigs pa las dad pa’aṅ ma blaṅs | dge sloṅ
mṅon sum du gyur pa dag gis dgag pa daṅ bzlog pa’aṅ brtsan par gyur pa de ni ma ’dus pa’i
las yin la chos bźin ma yin pa’i las ni ma byin no ||gaṅ chos (7) bźin pa’i las de thams
cad ’dus pa’i las lags sam |u pā li ma yin te | chos bźin gyi las gźan la ’dus pa’i las
kyaṅ gźan no ||chos bźin gyi las lags la ’dus pa’i las ma lags pa gaṅ lags |gsuṅs pa | de
la mṅon sum du byed ciṅ gleṅs pa (232a1) daṅ | dge sloṅ ji sñed las la phyin par byed pa
de thams cad ma ’dus mṅon sum du’aṅ ma gyur | dad pa blaṅ ba’i ba’i rigs pa’aṅ ma blaṅs |
dge sloṅ gaṅ gis bzlog pa brtsan pa de dag kyaṅ mṅon sum du gyur ciṅ ’gog pa zlog pa ’di ni
chos bźin gyi las (2) yin la ’dus pa’i las ma yin no ||’dus pa’i las lags la chos bźin gyi
las ma lags pa gaṅ lags |gsuṅs pa | mṅon sum du ma gyur bar de la byed ciṅ ma gleṅs | dran
par ma byas | dṅos po ma yin | dam ’char ma bcug par byed pa daṅ | dge sloṅ ji (3) sñeṅ
las la phyin par bya ba de thams cad ’dus śiṅ mṅon sum du gyur la dad pa blaṅ ba’i rigs
pa las dad pa’aṅ blaṅs | dge sloṅ gaṅ mṅon sum du gyur na bzlog pa brtsan pa de dag kyaṅ mi
’gog mi zlog pa ’di ni ’dus pa’i las yin la chos bźin ma yin pa’i las so ||gaṅ (4) su la
dge ’dun gyi dbus su lan gsum gyi bar du bsgo na de thams cad noṅs par ’gyur ram |gsuṅs pa
| ’gyur ba yaṅ yod | mi ’gyur ba yaṅ yod de | gaṅ la dge ’dun gyi dbus su lan gsum gyi bar
du bsgo na de thams cad ñes par ’gyur ro ||noṅs par ’gyur (5) la dge ’dun gyi naṅ du lan
gsum gyi bar du bsgo mi ’tshal ba mchis sam |gsuṅs pa | bsgo ba rnams ma gtogs par ñes pa
gźan byuṅ ba’o ||ji tsam gyis na tha ma gyur pa la yi dam brjod pa źes bgyi |gsuṅs pa |
gaṅ la phas pham pa bźi las gaṅ yaṅ ruṅ (6) ñes pa byuṅ nas dge ’dun gyi dbus su lan gsum
du khas len pa’i tha ma’i dṅos po la dam ’cha’ bar byed pa źes bya’o ||chad pas bcad pa’i
bsgo ba de dge sloṅ gis spaṅs na spaṅs pa źes bgyi’am |gsuṅs pa | mṅon sum du gnas pa’i sdom
pa ma gtogs par gźan (7) thams cad kyi las su byas pa źes bya’o || ||

’dul ba gźuṅ dam pa | bam po bźi bcu rtsa bdun pa |

mdor na |daṅ por rjes su bsgo ba daṅ ||dad pa bdag ñid yi dam ’cha’ ||bźi la bslab pa sbyin
pa daṅ ||tshul śiṅ len par byas pa daṅ ||so sor (232b1) gnas pa tha ma’o ||

las sṅar bsgo nas phyis gsol ba bgyis na dge sloṅ spaṅs pa źes bgyi’am | ma spaṅs pa źes bgyi
| ma spaṅs pa źes bya’o ||chad pa bgyid pa la cir ’gyur |de ste dge ’dun thams cad mi śes
na dbyen gyi ’khor du gtogs pas ñes pa sbom (2) po’o || de ste dge ’dun thams cad kyis śes
na dge ’dun thams cad la’aṅ ’das pa daṅ bcas par ’gyur ro ||chad pa bgyis pas dad pa blaṅs
te dge sloṅ la spaṅs na spaṅs pa źes bgyi’am |ñe g-yog gi sdom pa ma gtogs te | las thams
cad byas pa źes (3) bya’o ||bdag ñid la las bgyid na bgyis pa źes bgyi’am |de ste dogs
pa med na byas pa źes bya’o || de ste dogs pa yod na ma byas pa źes bya’o || bdag ñid la
slar las byed pa ni ’di rnams te | bdag ñid la chad pa’i las byas nas bdag ñid la bdag ñid
kyis bzod pa (4) gsol pa’o ||btsun pa gaṅ la bsdigs pa’i las bgyid pa daṅ | bskrad par bgyis
pa de dag la chos bźin du yi dam ’cha’ stsal pa de dag kyaṅ dge ’dun gyi naṅ du lan gsum
gyi bar du khas blaṅs la bslab pa stsal ba’i rigs pa bźi la bsgrags pa gcig gis bslab pa
stsal bar (5) ruṅ ṅam | bcom ldan ’das kyis bka’ stsal pa | u pā li mi ruṅ ṅo ||bsgrags
pa gcig gis bźi bsñen par rdzogs par ruṅ ṅam | u pā li mi ruṅ ṅo ||tshul śiṅ ’bri ma daṅ bźis
dge sloṅ la spaṅs pa źes bgyi’am | ma spaṅs pa źes bya’o ||

(6) mdor na |bsdigs pa spaṅs pa’i dge sloṅ daṅ ||dbyen byed gcig pu ma gtogs te ||bsdigs pa
źes bya ci yi don ||lhag par ñe bar brtag pa’o ||

bsdigs pa’i las bgyis pa la smad pa’i las bgyis na bgyis pa źes bgyi’am |bsdigs pa’i las ni
med (7) par ’gyur ro ||bsdigs pa’i las bgyis pa la bskrad pa daṅ | slar bsdu ba’i las bgyid
pa źes bgyi’am ma bgyis pa źes bgyi |gsuṅs pa | byas pa ni yin mod kyi bsdigs pa ni med
par ’gyur ro || ji ltar bsdigs pa’i las byas pa de bźin du smad pa’i (233a1) las byas pa daṅ
| bskrad pa’i las byas pa daṅ | slar bsdu ba’i las byas pa la ’di rgyas par te | rnam pa
bźir bskor bar brjod par bya’o ||spaṅs pa la bsdigs pa’i las bgyid na bgyis pa źes bgyi’am
|u pā li ma yin te | (2) de ni mtshuṅs par spyod pa ma yin pa’i phyir ro ||de bźin du smad
pa daṅ bskad pa daṅ | slar bsdu ba’i las bgyid pa de dag bgyis pa źes bgyi’am |u pā li
ma yin te | de ni27 mtshuṅs par spyad pa ma yin pa’i phyir ro || dge sloṅ dag ma gtogs par
gźan la | (3) dbyen byas pa ni ñes byas su ’gyur ro ||bsdigs pa źes bgyi ba’i don ji lta
bu |u pā li de ni miṅ tsam mod kyi | dge sloṅ gaṅ thab mo can du gyur pa de la khyod nam
thab mo de las slar log par ma gyur pa de’i bar du khyod la dge ’dun gyis phyi phyir ñe bar
rtog go źes (4) bsgo ba’o ||smad pa źes bya ba’i don ci lags |u pā li smad pa źes pa de
ni miṅ tsam mod kyi | dge sloṅ gaṅ phyi phyir dge ’dun gyi lhag ma’i ltuṅ bar gyur pa la khyod
kyis nam phyi phyir ltuṅ ba de las slar ma log pa de’i bar du gnas ’cha’ źiṅ ’dug śig
(5) ces bsgo ba’o ||bskrad do źes bgyi ba’i don ci lags |u pā li bskrad do źes bya ba ni
miṅ tsam mod kyi | dge sloṅ gaṅ gis rigs sun par gyur pa ste | de gnas de na ma ’dug śig ces
bsgo ba’o ||slar bsdu ba źes bgyi ba’i don ci lags |u pā (6) le de ni miṅ tsam mod kyi
dge sloṅ gaṅ khyim pa la dpyas pa de la khyod khyim bdag de la bzod par gsol cig ces bsgo
ba’o ||khyod la dge ’dun gyis phyi phyir ñe bar rtog par ’gyur ro źes gsuṅs na gsuṅs pa de’i
don ci lags |gsuṅs pa | khyod kyi ltuṅ pa (7) gaṅ byuṅ ba de la dge ’dun gyis chos bźin
du las byed du ’jug go źes bya ba’o ||khyod kyis gźan la gnas śig ces gsuṅs na de’i don ci
lags |

gsuṅs pa | gaṅ zag gaṅ la mdza’ ba’am | bla mar byed pa’am | ṅo tsha ba’am | (233b1) khrel ba
’byuṅ bar gyur pa de la gnas brtan par bya’o ||

mdor na |źar ba ma yin źar źes smra ||dge sloṅ gnod pa ltuṅ ba daṅ ||naṅ ṅam de ste phyi yaṅ
ruṅ ||bar chad dag tu gyur pa’o ||

źar ba ma yin pa la źar ba źes smras na cir ’gyur |(2) śes bźin pa’i brdzun smras pas ltuṅ ba’o
|| źar ba la źar źes smras na mi’i skyon smras pas ltuṅ bar ’gyur ro ||dge sloṅ la gnod
pa ni naṅ ṅam phyi’o źes gsuṅs na naṅ ni gaṅ | phyi ni gaṅ |mtshams kyi naṅ ni naṅ ṅo ||
mtshams kyi phyi rol ni phyi rol (3) lo || gcig tu na yaṅ gtsug lag khag gi nag ni naṅ ṅo
|| bla gab med pa ni phyi rol lo ||rnam graṅs du mar bar du gcod pa’o źes bcom ldan ’das
kyis gsuṅs pa bar du gcod pa’i chos de gaṅ lags |

’dod pa28 ni bar du gcod pa’i chos te | u (4) pā li ’dod pa ni bar du gcod pa’i chos su ṅas
gsuṅs so ||

’dul ba gźud dam pa ma na bi ka źes bya ba’i ’dul ba’i rim pa rdzogs so || ||

